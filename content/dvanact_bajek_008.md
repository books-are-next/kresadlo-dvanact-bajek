---
title: 3\. Hovnivár a slon
contentType: poetry
---

<section>

**Hovnivár**, GEOTRUPES SPECIES,  
species ovšem ňáká africká,  
se rozhodl, že do zoologie  
nepustí **slona**: Neb je příliš velký  
a žádným jiným zvířatům se nepodobá,  
a při tom zároveň lze dovodit,  
že sestává jen z nepůvodních částí,  
například že má nohy jako sloupy  
a chobot jako hada, a tak dále,  
například uši jako lodní plachty,  
takže je vlastně zcela neoriginální,  
byť zdálo by se právě naopak.  
Leč jakýs jiný hmyzí pišišvor,  
řekněme třeba LIXUS BICOLOR,  
se hovniváru vysmál, pravě: _„Vole._  
            _Slon přece patří mezi MAMMALIA  
_            _a uvnitř do subtřídy THERIA  
_            _a pak do infratřídy EUTHERIA  
_            _a uvnitř té do řádu PROBOSCIDEA  
_            _a do čeledi ELEPHANTI__DAE  
_            _a — africký — do rodu LOXODONTA  
_            _do druhu LOXODONTA AFRICANA,  
_            _a tudíž jasně do zoologie,  
_            _s čímž nehneš, neb to přírodní je řád,  
_            _tak jako s tím, že sám se živíš lejnem,  
_            _co vykadí zvířata nad tě větší,  
_            _mezi něž, ovšem, patří taky slon.“_

  
  

![](../Images/003.jpg)

</section>

<section>

**— ARGUMENTUM —  
**_Tato bajka se týká jistého literárního kritika, jehož však nebudu jmenovat, abych mu nezajistil trvalejší jméno._      **![](../Images/brouk.jpg)**

</section>


<section>

![](../Images/004.jpg)

</section>
