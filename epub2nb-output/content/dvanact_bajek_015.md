---
title: 11\. Člověk a pavián
contentType: poetry
---

<section>

Člověk se tázal kdysi paviána,  
proč že má takovou červenou zadnici.  
A pavián, jenž v bajce ovšem mluvil,  
to člověkovi také vysvětlil  
a pravil: _„__Je to prostě záležitost  
_            _tak zvaných relevantních stimulů,  
_            _jak učí nás ethologická věda  
_            _a její věrozvěsti Tinbergen a Lorenz:  
_            _Neboť my, paviáni, jak snad ví__š,  
_            _jsme opice velice agresivní,  
_            _a abychom se nepovraždili,  
_            _máme svůj smiřovací rituál,  
_            _že totiž pavián, jenž s druhým prohraje,  
_            _se otočí a nastaví mu prdel,  
_            _dávaje najev__o, že je mu pouhou ženou  
_            _a je mu ochoten poskytnout rozkoše.  
_            _A za tím účelem génius vývoje  
_            _nás vybavil červenou zadnicí,  
_            _jež napodobuje œstrální zduření  
_            _vyznačující rujnou samici,  
_            _že na ni vítěz s gustem pohlíží  
_            _a jeho srdce se tím obměkčí__.  
_            _Tak u nás opic vyvinul se zvyk,  
_            _že vyšší vždycky jebe nižšího,  
_            _což také vy, neb z nás jste povstali,  
_            _v své společnosti zachováváte,  
_            _byť pouze abstraktně a symbolicky;  
_            _leč zdroje jste si temně vědomi,  
_            _neb ve své řeči sami pravíte,  
_            _že někdo někoho jebe či buzeruje.  
_            _A toto vaše rčení souvisí,  
_            _jak jsem ti vysvětlil, s mým zadkem červeným.“_

</section>

<section>

**![](../Images/011.jpg)**

**_— ARGUMENTUM —  
_**_Všechny mrzké rysy lidské společnosti pocházejí_ _z instinktů, obecněji zvířecích a specifičtěji opičích. Úkolem vyspělého člověka je tyto tendence rozeznávat, potlačovat a nahrazovat racionálním rozhodováním._

</section>
